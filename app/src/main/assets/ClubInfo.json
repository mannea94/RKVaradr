[
  {
    "paragraph": "РК Вардар од Скопје е најуспешниот ракометен македонски клуб во историјата на машкиот ракомет. Првиот и единствен тим што ја има освоено Лигата на шампиони, и прв клуб во Македонија што двапати ја освојува ЕХФ Лигата на шампиони во период од три години. Петпати е освојувач на СЕХА лигата.\n\nКлубот зад себе има богата и долга традиција. РК Вардар 15 пати бил првак на Македонија, 15 пати го освојувал Купот на Македонија и трипати е победник на Супер Купот. Тоа се резултати што досега никому не му успеало.",
    "imageUrl": "2022/12/61621990_10158135670445348_3749768859024883712_n.jpg"
  },
  {
    "paragraph": "Има рекордни 15 титули во Купот на Македонија (1997, 2000, 2001, 2003, 2004, 2007, 2008, 2012, 2014, 2015, 2016, 2017, 2018, 2021 и 2022) со што е најдоминантен клуб во македонскиот ракомет.\n\nРК Вардар своите 5 трофеи во Регионалната СЕХА лига ги освои во 2012, 2014, 2017, 2018 и 2019година и е првиот тим што има освоено пет трофеи и три сезони по ред бил првак на лигата.",
    "imageUrl": "2022/12/61988927_10156549813888666_7925485924194975744_n.jpg"
  },
  {
    "paragraph": "Во сезоната 2016/17 клубот го постигна најголемиот успех, стана европски првак триумфирајќи на Ф4 турнирот во Келн. На патот до тој успех беа победени Барселона во полуфиналето, и ПСЖ во финалето. Тоа беше сезона во која за првпат македонска машка екипа стигнува до Ф4 турнирот и како дебитант станува европски првак.\n\nКако победник во ЕХФ лигата на шампионите, Вардар во 2017 година настапи и на неофицијалното клупско СП во Катар каде го освои третото место.",
    "imageUrl": "2022/12/61819811_10158135654520348_8316488661512224768_n.jpg"
  },
  {
    "paragraph": "Во истата сезоната, 2016/17, по третпат беше освоена и регионалната СЕХА Газпром лига со триумфот на Ф4 турнирот во Брест, Белорусија а сезона 2017/2018 го повтори успехот и тоа на домашен терен во својата арена Јане Сандански станувајќи единствен клуб со освоени четири пехари од СЕХА Газпром лигата. Рекордите што ги постави РК Вардар продолжија и во сезоната 2018/2019 кога тимот повторно триумфираше во регионалната СЕХА Газпром лига. На Ф4 турнирот повторно во Брест, „црвено-црните“ повторно доминираа и ја освоија рекордната петта титула. Со пет титули тие станаа најуспешниот тим во СЕХА лигата. ",
    "imageUrl": "2022/12/61554069_10158135654230348_3248177001667756032_n.jpg"
  },
  {
    "paragraph": "На европската ракометна сцена РК Вардар дебитираше во сезоната 1993/94 во натпреварите од Купот на ЕХФ. Во ЕХФ Лигата на шампионите трипати стигна до четвртфиналето и тоа три сезони по ред, што досега не му успеало на ниту еден машки клуб во Македонија. РК Вардар три пати беше полуфиналист во Купот на победници на Купови (1998/99, 2004/05 и 2010/11), еднаш играше во четврт-финалето на КПК (2006/07), а еднаш беше четвртфиналисти во Челинџ купот (2005/06). Со тоа РК Вардар е најсупешната машка екипа од Македонија во ЕХФ лигата на шампионите со шест настапи во Топ-8 и трипати настапи на Ф4 турнирот во Келн.",
    "imageUrl": "2022/12/61917370_10158135649250348_6803379727605170176_n.jpg"
  },
  {
    "paragraph": "Во своето прво европско полуфинале во сезоната 1998/99, РК Вардар загуби од Адемар Леон (27:29, 20:35). Во второто полуфинале во КПК (2004/05) не успеа да го мине РК Загреб (23:21, 26:34), а во третиот обид (2010/11) непремостлива пречка беше Гумерсбах (21:33, 29:38). Во сезоната 2013/14 ракометарите на РК Вардар го остварија дотогаш најголемиот успех во клупската историја во ЕХФ Лигата на шампионите, со пласманот во четвртфиналето, кога беа елиминирани од бундеслигашот Фленсбург (24:22 ; 25:27), кој на завршниот турнир во Келн ја освои највредната европска титула. Потоа следуваа уште две сезони каде повторно игравме во четвртфиналето.",
    "imageUrl": "2023/01/165458424_126959546104635_8784269437898478873_oX.jpg"
  },
  {
    "paragraph": "Во таа сезона, 2013/14, клубот добива и нова раководна структура. Нов сопственик на клубот е Сергеј Самсоненко, а Михајло Михајловски стана почесен претседател.\n\nНатпреварите од домашната Супер лига, СЕХА Газпром лигата и ЕХФ Лигата на шампионите од сезоната 2014/2015, Вардар ги игра во салата во СЦ \"Јане Сандански\", која е со капацитет од 6.500 седишта.\n\nНа 4 јуни 2020 година, клубот се пререгистрира под името РК Вардар 1961. Старо-новиот сопственик, компанијата Ватростална на чело со Михајло Михајловски кој по пауза од 8 години повторно е претседател на клубот.",
    "imageUrl": "2023/01/DD1_2064-1536x1079.jpg"
  }
]

