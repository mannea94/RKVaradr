[
  {
    "title": "Во Скопје гостува Тулуз во Лига Европа",
    "headerImage": "2025/12/press-Vardar-vs-Tuluz-8-1200x720.jpg",
    "paragraph": "Вардар утре го игра последниот меч од групната фаза на Лига Европа, и во Скопје гостува екипата на Тулуз. Мечот нема резултатско значење за двете екипи, бидејќи Вардар сигурно е пласиран во Топ-16, а Тулуз тука го завршува играњето во Европа.\n\nТренерот Иван Чупиќ посакува победнички крај на групната фаза од Лигата на Европа и нова радост за навивачите.\n\n„Добра недела е зад нас, две важни победи против Сесвете за пласман во ТОП 16 и потоа во дербито со Охрид. Ни доаѓа Тулуз, овој натпревар нема значење, но играме добро, се спремивме добро и сакаме да запишеме уште една победа да го завршиме групниот дел без пораз на домашен терен. Сакаме да им покажеме на нашите навивачи како Вардар сака да игра на секој натпревар и тоа е мотив за утрешниот натпревар. Мора да дадеме се од себе, со енергија, со говор на тело, со позитива меѓу нас“, изјави Чупиќ.\n\nЛевото крило Марио Стојановски смета дека може да се очекува триумф.\n\n„Добро го имаме анализирано Тулуз, треба само да го спроведеме на теренот тоа што ни го кажа стручниот штаб на чело со Иван Чупиќ и одиме на победа“, изјави Стојановски.\n\nНатпреварот меѓу Вардар и Тулуз се игра утре од 18:45 часот во СЦ „Јане Сандански“.",
    "date": "01/12/2025"
  },
  {
    "title": "Билети за мечот Вардар – Тулуз",
    "headerImage": "2025/11/karti-tuluz-1-1200x720.jpg",
    "paragraph": "Вардар е веќе пласиран во Топ-16 фазата од Лига Европа, а на 2 декември ќе го игра последниот дуел од групната фаза против Тулуз. На тој меч и официјално ќе го прославиме минувањето меѓу најдобрите екипи во Лига Европа.\nОд денеска во продажба се билетите за последниот домашен меч од групната фаза против Тулуз.\nНатпреварот е закажан за 2 декември (вторник) во СЦ „Јане Сандански“ со почеток во 18,45 ч.\n\nОд денеска во продажба се пуштени и билетите за овој натпревар.\n\uD83D\uDC49 Продажбата ќе се врши онлајн преку ticketx –https://ticketx.com.mk/events/vardar1961-toulouse\n\uD83D\uDC49 и на билетарницата на салата, секој работен ден од 10 до 17 часот\n\uD83C\uDFAB Цените на билетите се:\n\nБлок: 1, 2, 16, 3, 9, 8, 11 – 200 денари\nБлок: A – 200 денари\nБлок: A4 – 200 денари\nБлок A2, A3, A5, A6 – 300 денари\nБлок: 4, 7, 15, 12 – 250 денари\nБлок: A2, A3, A5, A6 – 300 денари\nБлок: 13, 14, 5 – 300 денари\nБлок: G блок – 300 денари\n\n✅ Мечот е закажан за 2 декмеври во 18,45 часот",
    "date": "27/11/2025"
  },
  {
    "title": "Вардар пред клучен европски испит: „Мора да победиме – дисциплина, помалку грешки и полна сала“",
    "headerImage": "2025/11/pres-Vardar-3-1200x720.jpg",
    "paragraph": "Ракометарите на Вардар во вторник (18:45 ч.) го пречекуваат Кристијанштад во СЦ „Јане Сандански“, во дерби на вториот круг од групната фаза на ЕХФ Европската лига. По минималниот пораз во Шведска, „црвено-црните“ бркаат нова домашна победа за враќање на врвот на табелата – моментално Кристијанштад има 5 бода, Вардар е на 4.\n\nЧупиќ: „Клучот е дисциплина во трчањето и помалку технички грешки“\nТренерот Иван Чупиќ на официјалната прес-конференција истакна дека анализата по поразот во Шведска јасно ги посочила сегментите за подобрување.\n\n„Нè чека реванш со Кристијанштад. Иако немавме многу време меѓу натпреварите, направивме добри тренинзи и одигравме детална анализа. Нападот 6 на 6 беше добар, но имавме многу технички грешки во транзиција и во трчањето – токму тоа го казнуваат скандинавските екипи. Една од главните задачи е поголема дисциплина во трчањето. Пред нашата публика мора да важиме за фаворит и да одиграме за победа. Ги повикувам навивачите да направат вистинска атмосфера и да ни помогнат да ја освоиме првата позиција.“\n\nЧупиќ додаде дека групата е израмнета и дека исходите ќе се кристализираат дури во последните кола.\n„Сакаме да се вратиме по серијата без пораз што ја прекинавме во Шведска. Чекор по чекор – прво овој меч, па потоа следните два. По зимските подготовки очекувам Вардар да биде најдобар од февруари до јуни. Свесен сум каде сум дојден – Вардар секогаш мора да победува.“\n\nГогов: „Максимум на теренот за враќање на првото место“\nГолманот Васил Гогов порача дека тимот е решен да ги коригира грешките од првиот дуел:\n„Во Шведска направивме многу пропусти. Овие денови работевме да ги сведеме на минимум. Ќе дадеме максимум за да се вратиме на првото место во групата.“\n\nВардар – Кристијанштад\nЕХФ Европска лига, групна фаза\nВторник, 18:45 ч., СЦ „Јане Сандански“ – Скопје\nБилети на – https://ticketx.com.mk/events/vardar-kristianstad",
    "date": "17/11/2025"
  },
  {
    "title": "Вардар со победнички потпис: дерби-триумф над Алкалоид и перфектен прв дел од сезоната",
    "headerImage": "2025/11/DD8_7893-1200x720.jpg",
    "paragraph": "Вардар го доби градското дерби против Алкалоид со 34-28 (17-17) и со стил го заокружи првиот дел од регуларниот дел од сезоната – 11 победи на 11 натпревари, сите дербија добиени (со Охрид и Еурофарм Пелистер), лидерска позиција и максимални 22 бода.\n\n„Црвено-црните“ повторно покажаа карактер и квалитет кога е најважно. По израмнети 30 минути и 17-17 на полувреме, избраниците на Иван Чупиќ во вториот дел го кренаа интензитетот, ја стегнаа одбраната и одиграа серија која го реши дербито.\n\nКлучниот период беше од 41. до 52. минута, кога Вардар од тесна предност стигна до 32-25 и целосно го скрши отпорот на Алкалоид. Во тие моменти блесна нападот, а одбраната предводена од Васил Гогов и Милош Валах ги затвори сите приоди и ги казнуваше грешките на ривалот.\nДмитро Горига беше вистински лидер во нападот – со 9 гола од 11 обиди уште еднаш потврди дека е една од најсилните офанзивни алки на тимот. Погодуваше од дистанца, од полупростор и во клучните минути ја влечеше серијата на Вардар.\n\nВо првото полувреме се играше „гол за гол“, со серија мини-пресврти, многу енергија и голема борба. Алкалоид се потпираше на расположените стрелци и брз напад, но Вардар во продолжението ја наметна својата физичка моќ, квалитетна ротација и искуство во дерби-средби.\n\nСо овој дерби-триумф, Вардар ја потврди формата и статусот на водечки тим во Суперлигата и влегува во следниот дел од сезоната со силен резултатски и ментален капитал – перфектен биланс, добиени клучни дуели.",
    "date": "09/11/2025",
    "Report": {
      "matchInfo": "Vardar – Alkaloid",
      "pdfUrl": "2025/11/Zapisnik-Vardar-Alkaloid.pdf"
    }
  },
  {
    "title": "Пуштени во продажба билетите за мечот Вардар – Алкалоид",
    "headerImage": "2025/11/bileti-Vardar-Alkaloid-1080x720.jpg",
    "paragraph": "За дерби мечот од домашното првенство против Алкалоид, од денеска се пуштени во продажба билетите за истиот натпревар што треба да се игра во СЦ „Јане Сандански“\n\nНатпреварот е закажан за 9 ноември (НЕДЕЛА) во СЦ „Јане Сандански“ со почеток во 18,30 ч.\n\n\uD83D\uDC49 Продажбата ќе се врши онлајн преку ticketx – https://ticketx.com.mk/events/vardar-alkaloid\n\uD83D\uDC49 и на билетарницата на салата, секој работен ден од 10 до 1 8 часот\n\n\uD83C\uDFAB Цените на билетите се:\nБлок: 1, 2, 16, 3, 9, 8, 11 – 200 денари\nБлок А4 – 200 денари\nБлок: 4, 5, 6, 7, 12, 13, 14, 15 – 250 денари\nБлок: A2, A3, A5, A6 – 300 денари\nБлок A2, A3, A5, A6 – 300 денари\nБлок: Г блок – 250 денари",
    "date": "05/11/2025"
  },
  {
    "title": "Вардар со десетта победа по ред – „црвено-црните“ и понатаму совршени во Супер лигата",
    "headerImage": "2025/11/Prolet-Vardar-Goriga-1-1200x720.jpg",
    "paragraph": "Ракометарите на Вардар 1961 ја продолжуваат победничката серија во Супер лигата. Во рамките на 10. коло, нашите момци триумфираа на гостувањето кај Пролет со 36-27 (20-16), за десетта победа по ред и потврда на лидерската позиција со максимални 20 бодови.\n\nТренерот Иван Чупиќ комбинираше со составот, давајќи шанса и на помладите и на играчи кои досега имаа помала минутажа, но игравме и без шестмина стандардни ракометари – Еспиња, Лазаревски, Борозан, Боно, Тузолана и Талески, а Вардар уште еднаш го потврди шампионскиот карактер.\n\nДуелот започна изедначено, а домаќинот одлично го отвори натпреварот со висока реализација. Сепак, нашата екипа го одржа темпото и со серија во финишот на првото полувреме се одлепи на плус четири (18-14), предност што ја задржа до паузата (20-16).\n\nВторото полувреме донесе препознатлив вардарски ракомет. Нашите момци го зголемија интензитетот во одбраната и темпото во нападот, што резултираше со сигурна контрола на резултатот. Разликата постепено се зголемуваше, а на средината од второто полувреме веќе беше јасно дека Вардар ќе ги освои бодовите.\n\nТимот ја покажа својата длабочина и квалитет – сите кои добија шанса ја оправдаа довербата и оставија срце на теренот. Во последните минути, „црвено-црните“ рутински го приведоа натпреварот до крај и ја потврдија својата доминација во првенството.\n\nОваа победа е уште една потврда за зрелоста, карактерот и тимскиот дух на Вардар. Нашите момци продолжуваат да чекорат по победнички пат со јасна цел – враќање на шампионската титула во Скопје.\n\nВо следното коло, Вардар ќе го пречека тимот на Алкалоид во дерби-дуел кој ветува одличен ракомет и нови возбудувања за црвено-црната публика.",
    "date": "04/11/2025",
    "Report": {
      "matchInfo": "Prolet – Vardar",
      "pdfUrl": "2025/11/Prolet-Vardar.pdf"
    }
  }

]

